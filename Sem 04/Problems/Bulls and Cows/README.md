***Bulls and Cows*** е игра за разкодиране, която се играе между двама (или повече) играча, която (оригинално) се играе с 4 цифри. Двамата записват две 4-цифрени числа, като те задължително ***трябва*** да бъдат различни. След това играчите последователно правят опити да разкодират числата на противника си, като всеки път "налучкват"
4-цифрено число. Ако съвпадащите цифри са на същите позиции, то те са бикове, а ако са на различни - те са крави, като противникът съобщава количествата бикове и крави, съответстващи на числото на опонента си. Например:
```
- Тайното число на Играч 1: 8405
- Налучкано от Играч 2:     1203
- Отговор на Играч 1:       1 Бик и 0 крави (т.к. 0 е на същата позиция като тайното число, а останалите цифри не се съдържат в него);
```
или
```
- Тайното число на Играч 1: 9502
- Налучкано от Играч 2: 9320
- Отговор на Играч 1: 1 Бик, 2 крави (т.к. 9 е на същата позиция като тайното число, а 2 и 0 се съдържат в него, обаче на грешни позиции);
```
Т.е. играта продължава докато единият от играчите не достигне до 4 Бика и 0 крави.  
  
Да се напише симулация на играта, като нека за улеснение направим следната модификация - първоначално се задава 4-цифрено число. След това потребителят последователно прави опити да "разкодира" числото по горе-указания начин - след всеки опит на екрана се принтират количеството бикове и крави и играта продължава до разкодирване на числото.
